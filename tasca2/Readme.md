# 🧩 Tasca 2 — Estudi i Tria de SAI per TecnoGestió S.L.

## 🏢 Context

L’empresa **TecnoGestió S.L.**, dedicada a la gestió documental i assessorament informàtic, té un petit despatx amb **4 ordinadors de sobretaula**, una **impressora-fotocopiadora multifunció** (similar a les que té l’escola) i un **router d’accés a Internet**.  

Davant les constants incidències amb el subministrament elèctric a la zona, la direcció ha decidit adquirir un **SAI (Sistema d’Alimentació Ininterrompuda)** per garantir la continuïtat del servei i protegir els equips.  

S’han posat en contacte amb l’empresa on esteu fent l’estada, i el vostre responsable us ha encarregat que **realitzeu l’estudi i la tria del SAI més adequat**.

---

## 🧠 Tasques a realitzar

### 1. Inventari d’equips
- Llista dels dispositius que es connectaran al SAI (ordinadors, monitors, router, etc.).
- Justifiqueu si hi ha algun aparell que **no s’hi connectarà** al sistema d’alimentació ininterrompuda.
- Consulteu les **especificacions tècniques** per obtenir el **consum de cada dispositiu**.
- Seleccioneu components que s’ajustin als que podríeu trobar-vos a la seu del client.
- Indiqueu clarament les dades del component triat i els valors de **watts (W)** i **voltamperes (VA)** corresponents.

---

### 2. Càlcul de potència total
- Calculeu el **valor total de potència (W)**.
- Afegiu-hi una **reserva del 20%** com a marge de seguretat.

---

### 3. Determinació de l’autonomia
- Estimeu el **temps mínim que el SAI ha de mantenir els equips en funcionament**, per exemple **10 minuts** per poder:
  - Guardar els treballs oberts.
  - Tancar correctament les aplicacions.
  - Apagar els equips de manera segura.

---

### 4. Recerca de models de SAI
- Feu una **cerca de 2 o 3 models de SAI** que compleixin els requisits de potència i autonomia.
- Compareu les seves característiques:
  - Potència (W / VA)
  - Autonomia (minuts)
  - Tipus de sortides
  - Preu
  - Marca

---

### 5. Informe tècnic
Elaboreu un **informe tècnic complet** que inclogui:
- Els **càlculs realitzats**
- Els **models analitzats**
- La **justificació de la selecció final**

---

## 📄 Accés a la solució documentada

➡️ [Veure la solució de la Tasca 2](./solucio.md)

---

[🏠 Tornar al repositori principal](../README.md)
